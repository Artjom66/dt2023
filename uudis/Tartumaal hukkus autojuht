Täna õhtul kella 17.10 ajal sai häirekeskus teate, et Elva vallas Palupera külas sai maanteel veoautolt löögi jalakäija, kes hukkus sündmuskohal.

Politsei sõnul on õnnetuse asjaolud täpsustamisel.

Kella 17.30 ajal sai häirekeskus teate, et Toila vallas Pühajõe külas põrkasid kokku sõiduautod Volkswagen ja Citroen. Õnnetuses hukkus Volkswagenit juhtinud naine.

Politseinikud teevad praegu sündmuskohal tööd.

Liiklus sündmuskohal on häiritud ja ümber suunatud.
